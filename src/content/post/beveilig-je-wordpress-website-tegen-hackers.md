---
publishDate: 2024-09-16T00:00:00Z
title: Magick Media - Beveilig je Wordpress website tegen hackers
h1: Beveiligingstips; hoe bescherm je je WordPress website tegen hackers?
excerpt: Bescherm je WordPress-site tegen hackers; kies betrouwbare hosting, gebruik sterke wachtwoorden, en zorg voor updates en back-ups.
image: /_astro/wordpress-website-security.M34JtP5c.jpg
category: Development
tags:
  - Security
  - WordPress
---

- [Kies een betrouwbare hostingprovider](#kies-een-betrouwbare-hostingprovider)
- [Gebruik sterke wachtwoorden en wijzig de standaard login URL](#gebruik-sterke-wachtwoorden-en-wijzig-de-standaard-login-url)
- [Houd je WordPress, thema's en plugins up-to-date](#houd-je-wordpress-themas-en-plugins-up-to-date)
- [Installeer beveiligingsplugins](#installeer-beveiligingsplugins)
- [Maak regelmatig back-ups van je website](#maak-regelmatig-back-ups-van-je-website)
- [Gebruik twee-factor-authenticatie (2FA)](#gebruik-twee-factor-authenticatie-2fa)
- [Beveilig je wp-config bestand](#beveilig-je-wp-config-bestand)
- [Verwijder ongebruikte thema’s en plugins](#verwijder-ongebruikte-themas-en-plugins)
- [Denk na over SSL-certificaten en HTTPS](#denk-na-over-ssl-certificaten-en-https)
- [Conslusie](#conclusie)

WordPress is een van de meest populaire contentmanagementsystemen (CMS) ter wereld, wat het ook een aantrekkelijk doelwit maakt voor hackers. Gelukkig kun je met de juiste beveiligingsmaatregelen je website beschermen tegen aanvallen. In deze blogpost delen we een paar tips om je website te beveiligen en te voorkomen dat je site gehacked wordt.

## Kies een betrouwbare hostingprovider
De eerste stap voor het beschermen van je website begint bij de keuze van een <a href="/hosting-en-beheer/">betrouwbare hostingprovider</a>. Zorg ervoor dat je hostingpartij beveiligingsmaatregelen zoals firewallbescherming, SSL-certificaten en DDoS-beveiliging biedt. Bovendien zorgen sommige hostingproviders voor automatische updates, dagelijkse back-ups en monitoring van beveiligingsproblemen, wat je website een extra beschermingslaag biedt.

## Gebruik sterke wachtwoorden en wijzig de standaard login URL
Het gebruik van sterke, unieke wachtwoorden voor je WordPress-account, FTP, database en hosting is cruciaal. Vermijd eenvoudige wachtwoorden zoals "wachtwoord123" en gebruik in plaats daarvan een wachtwoordmanager (zoals <a href="https://www.lastpass.com/nl" target="_blank" rel="noopener">LastPass</a> of <a href="https://1password.com/" target="_blank" rel="noopener">1Password</a>) om ingewikkelde wachtwoorden te genereren en op te slaan.

Daarnaast is het verstandig om de standaard inlogpagina te wijzigen. Hackers richten zich vaak op de standaard login URL van Wordpress (/wp-admin). Door de URL te veranderen naar een unieke locatie, maak je het moeilijker voor kwaadwillenden om in te breken. Dit kan eenvoudig worden gedaan met behulp van een beveiligingsplugin zoals <a href="https://wordpress.org/plugins/wps-hide-login/" target="_blank" rel="noopener">WPS Hide Login</a>.

[[Top]](#top)

## Houd je WordPress, thema's en plugins up-to-date
Verouderde software is een van de meest voorkomende oorzaken van beveiligingsproblemen. Hackers maken vaak gebruik van kwetsbaarheden in oude versies van WordPress, thema’s en plugins om toegang te krijgen tot je website. Zorg ervoor dat je WordPress-installatie altijd up-to-date is en controleer regelmatig of er updates zijn voor je plugins en thema’s. Veel plugins bieden de optie om automatische updates in te schakelen, wat de kans op beveiligingslekken vermindert. Het is belangrijk dat je een back-up maakt voordat je de plugins van een update voorziet. Zo kun je de website herstellen als een update van een plugin fout gaat. 

[[Top]](#top)

## Installeer beveiligingsplugins
Na deze stappen hierboven is je website meestal goed genoeg beveiligd tegen hackers. Wil je echter toch nog extra maatregelingen treffen?
Beveiligingsplugins zoals <a href="https://www.wordfence.com/" target="_blank" rel="noopener">Wordfence</a>, <a href="https://nl.wordpress.org/plugins/sucuri-scanner/" target="_blank" rel="noopener">Sucuri</a> en <a href="https://wordpress.org/plugins/better-wp-security/" target="_blank" rel="noopener">Solid Security</a> helpen je om aanvallen te detecteren en te voorkomen. Ze bieden functies zoals malware-scans, inlogbeveiliging, firewallbescherming en monitoring van verdachte activiteiten.
<ul>
<li><b>Wordfence:</b> Beschermt je website met een firewall en voert dagelijkse malware scans uit.</li>
<li><b>Sucuri:</b> Biedt uitgebreide beveiliging met malware detectie, website firewlls en DDoS-bescherming.</li>
<li><b>SOlid Security:</b> Voorkomt aanvallen door inlogpogingen te beperken en zorgt voor twee-factor-authenticatie.</li>
</ul>

[[Top]](#top)

## Maak regelmatig back-ups van je website
Een belangrijke stap in je beveiligingsstrategie is het maken van regelmatige back-ups van je website. Dit zorgt ervoor dat je, in het geval van een hack, je site snel kunt herstellen zonder gegevensverlies. Plugins zoals <a href="https://updraftplus.com/" target="_blank" rel="noopener">Updraft Plus</a> en tools zoals <a href="https://managewp.com/" target="_blank" rel="noopener">ManageWP</a> maken het eenvoudig om automatische back-ups in te stellen en veilig op te slaan in de cloud.

Zorg ervoor dat je back-ups worden opgeslagen op een veilige, externe locatie, zoals Google Drive of Dropbox, zodat je altijd toegang hebt tot je gegevens, zelfs als je website is gecompromitteerd.

[[Top]](#top)

## Gebruik twee-factor-authenticatie (2FA)
Twee-factor-authenticatie (2FA) voegt een extra beveiligingslaag toe aan je inlogproces. Naast het invoeren van je wachtwoord, wordt je gevraagd om een unieke code die naar je telefoon of e-mail wordt gestuurd. Dit betekent dat zelfs als iemand je wachtwoord weet te achterhalen, ze zonder de tweede factor geen toegang krijgen tot je website.

Veel beveiligingsplugins, zoals <a href="https://nl.wordpress.org/plugins/wp-2fa/" target="_blank" rel="noopener">WP 2FA</a>, bieden de optie om 2FA in te schakelen. Het is een eenvoudige maar effectieve manier om de veiligheid van je website aanzienlijk te verbeteren.

[[Top]](#top)

## Beveilig je wp-config bestand
Het wp-config.php-bestand bevat gevoelige informatie over je WordPress-installatie, zoals database-inloggegevens en beveiligingssleutels. Door dit bestand extra te beveiligen, kun je voorkomen dat hackers toegang krijgen tot deze gegevens.

Een eenvoudige manier om dit te doen, is door het wp-config.php-bestand te verplaatsen naar een hogere directory dan je rootmap, zodat het niet toegankelijk is vanaf de webserver. Daarnaast kun je extra regels toevoegen aan je .htaccess-bestand om de toegang tot dit bestand te blokkeren:

  
 ```html
  <files wp-config.php>
    order allow,deny
    deny from all
  </files>
  ```

[[Top]](#top)

## Verwijder ongebruikte thema’s en plugins
Thema’s en plugins die je niet meer gebruikt, vormen een potentiële kwetsbaarheid. Zelfs als je deze niet actief hebt, kunnen ze alsnog worden misbruikt door hackers als ze niet up-to-date zijn. Het is daarom belangrijk om ongebruikte thema’s en plugins volledig te verwijderen uit je WordPress-installatie. Dit verlaagt het risico op kwetsbaarheden en houdt je website veiliger en schoon.

[[Top]](#top)

## Denk na over SSL-certificaten en HTTPS
Een SSL-certificaat is essentieel voor de beveiliging van je website, vooral als je persoonlijke gegevens zoals wachtwoorden of betalingsinformatie verzamelt. Het zorgt ervoor dat alle gegevens die tussen je website en bezoekers worden uitgewisseld, worden versleuteld. Dit beschermt tegen aanvallen en verhoogt het vertrouwen van bezoekers in je website. Je kunt eenvoudig een SSL-certificaat verkrijgen via je hostingprovider of diensten zoals <a href="https://letsencrypt.org/" target="_blank" rel="noopener">Lets Encrypt</a>.

## Conclusie
Het beveiligen van je WordPress-website is een doorlopend proces, maar door de juiste stappen te volgen kun je de kans op hacking drastisch verminderen. Van het kiezen van een betrouwbare hostingprovider tot het instellen van sterke wachtwoorden en het regelmatig maken van back-ups, elke maatregel draagt bij aan de veiligheid van je site. Door proactief te handelen en je beveiliging up-to-date te houden, bescherm je niet alleen je website, maar ook de gegevens van je bezoekers en klanten.

Liever de beveiliging van je website uitbesteden? Magick Media zorgt voor maandelijkse updates en dagelijkse backups, een SSL certificaat en het beheer van je website, voor een uitstekende beveiliging! Neem snel <a href="/contact/">contact</a> met ons op!

[[Top]](#top)