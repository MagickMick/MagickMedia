---
publishDate: 2024-10-30T00:00:00Z
title: Alt tags - Hoe alt tags helpen bij vindbaarheid
h1: De rol van afbeeldingen in SEO en hoe alt tags je vindbaarheid vergroten
excerpt: Ontdek hoe alt tags je SEO verbeteren! Leer waarom alt tags belangrijk zijn voor vindbaarheid en hoe je afbeeldingen optimaal inzet voor Google.
image: /_astro/seo-alt-tags.DgR2tQLF.jpg
category: SEO
tags:
  - zoekmachine optimalisatie
  - seo
---
Als je bezig bent met <a href="/zoekmachine-optimalisatie-seo/">SEO (zoekmachine-optimalisatie)</a>, zijn de zichtbare tekst, titels en koppen niet de enige aandachtspunten. Ook afbeeldingen spelen een rol in de vindbaarheid van je website. Een van de mogelijkheden om hier het beste uit te halen zijn <b>Alt-Tags</b>! Maar wat zijn alt tags precies en hoe helpen ze jouw website scoren in Google?

- [Wat zijn Alt Tags?](#wat-zijn-alt-tags)
- [Waarom zijn Alt Tags belangrijk voor SEO?](#waarom-zijn-alt-tags-belangrijk-voor-seo)
- [Tips voor goede Alt Tags](#tips-voor-goede-alt-tags)
- [Alt Tags: kleine aanpassing, groot effect](#alt-tags-kleine-aanpassing-groot-effect)

## Wat zijn Alt Tags?
Alt tags zijn korte beschrijvingen die je aan een afbeelding toevoegt in de HTML van je website. Je bezoekers zien deze niet direkt (tenzij de afbeelding niet laadt), maar zoekmachines wel. Ze geven een tekstuele context aan de afbeelding, wat helpt om zoekmachines te laten begrijpen wat er op de afbeelding te zien is.

## Waarom zijn Alt Tags belangrijk voor SEO?
1. <b>Toegankelijkheid:</b> Alt-tags maken je website toegankelijker voor mensen die slechtziend zijn. Screenreaders lezen alt tags voor, zodat gebruikers die geen beeld zien toch weten wat de afbeelding voorstelt. Dit verbetert de toegankelijkheid en daarmee de gebruikerservaring op je website.

2. <b>Vindbaarheid in zoekmachines:</b> Alt-tags vertellen zoekmachines waar de afbeelding over gaat. Omdat zoekmachines zoals Google zelf geen afbeeldingen “zien” zoals wij, zijn ze afhankelijk van beschrijvingen (zoals alt tags) om te begrijpen waar een afbeelding over gaat. Met een goede alt tag kan je afbeelding ook verschijnen in Google afbeeldingen,  wat weer voor extra verkeer naar je website kan zorgen.

3. <b>SEO Ranking:</b> Omdat alt tags bijdragen aan het begrip van de inhoud van een pagina, kan een goed geoptimaliseerde afbeelding ook je algemene SEO-ranking versterken. Google waardeert een pagina die duidelijk en compleet is, en alt tags spelen daar een belangijke rol in.

## Tips voor goede Alt Tags
Het is verleidelijk om je alt tags vol te stoppen met <a href="/zoekwoorden-analyseren-en-hogerop-in-google/">de juiste zoekwoorden</a>, maar dat is niet de beste aanpak. Hier zijn een paar tips voor het schrijven van effectieve alt tags:
<ul>
  <li><b>Wees specifiek en beschrijvend:</b> Schrijf wat er echt te zien is op de afbeelding. Bijvoorbeeld: “Versgeperste sinaasappelsap met ijsblokjes in een glas op houten tafel” is beter dan simpelweg “sinaasappelsap.”</li>
  <li><b>Vermijd keyword stuffing:</b> Hoewel je zoekwoorden kunt gebruiken, moet het natuurlijk blijven. Zoekmachines waarderen authenticiteit, en je alt tag moet goed leesbaar zijn.</li>
  <li><b>Houd het kort en bondig:</b> Maak je alt tag niet te lang. Probeer een korte, duidelijke omschrijving te geven in een paar woorden.</li>
  <li><b>Gebruik keywords waar het kan:</b> Als de afbeelding past bij je hoofdonderwerp, kun je relevante zoekwoorden in de alt tag verwerken, maar alleen als dit natuurlijk aanvoelt.</li>
  <li><b>Geen beschrijving nodig voor decoratieve afbeeldingen:</b> Niet elke afbeelding draagt bij aan de inhoud. Bijvoorbeeld, een achtergrondpatroon hoeft geen alt tag te hebben. Laat deze leeg, of gebruik een lege alt tag (alt="") zodat screenreaders er niet bij stil hoeven te staan.</li>
  <li><b>Bestandsnamen optimaliseren:</b> Naast alt tags is het ook slim om de bestandsnaam van je afbeelding een beschrijvende naam te geven. “sinaasappelsap-gezond.jpg” is beter dan “IMG1234.jpg”.</li>
</ul>

## Alt Tags: kleine aanpassing, groot effect
Een goed ingestelde alt tag is misschien maar een klein deel van je SEO-strategie, maar het effect kan groot zijn. Ze helpen niet alleen zoekmachines je website beter begrijpen, maar maken je site ook toegankelijker voor een bredere groep gebruikers. Door aandacht te besteden aan alt tags, geef je je SEO en gebruikerservaring een boost. Dat ziet Google graag!

Dus de volgende keer dat je een afbeelding toevoegt, vergeet dan niet om even stil te staan bij een goede alt tag. Het kan zomaar het verschil maken in de zoekresultaten!

Liever je gehele SEO Strategie laten uitvoeren? <a href="/contact/">contacteer</a> ons!


