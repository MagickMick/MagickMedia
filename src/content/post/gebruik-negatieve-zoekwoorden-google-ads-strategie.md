---
publishDate: 2024-09-13T00:00:00Z
title: Magick Media - Negatieve zoekwoorden in jouw Google Ads strategie
h1: Hoe je een negatief zoekwoordstrategie implementeert om kosten te besparen in Google Ads
excerpt: Een negatief zoekwoordstrategie in Google Ads helpt je om irrelevante zoekopdrachten uit te sluiten en onnodige kosten te besparen.
image: /_astro/negatieve-zoektermen-toevoegen-google-ads.Dbm2tnD3.jpg
category: Google Ads
tags:
  - Google Ads
  - CRO
---

- [Wat zijn negatieve zoekwoorden?](#wat-zijn-negatieve-zoekwoorden)
- [Stap 1: Analyseer je zoekopdrachtenrapport](#stap-1-analyseer-je-zoekopdrachtenrapport)
- [Stap 2: Maak een lijst van irrelevante zoekwoorden](#stap-2-maak-een-lijst-van-irrelevante-zoekwoorden)
- [Stap 3: Voeg negatieve zoekwoorden toe aan je campagne](#stap-3-voeg-negatieve-zoekwoorden-toe-aan-je-campagne)
- [Stap 4: Gebruik brede, woordgroep en exacte negatieve zoekwoorden](#stap-4-gebruik-brede-woordgroep-en-exacte-negatieve-zoekwoorden)
- [Stap 5: Monitor en optimaliseer regelmatig](#stap-5-monitor-en-optimaliseer-regelmatig)
- [Stap 6: Concurrenten als negatief zoekwoord?](#stap-6-concurrenten-als-negatief-zoekwoord)
- [Conclusie](#conclusie)


Anders dan bij <a href="/zoekmachine-optimalisatie-seo/">SEO</a>, heb je bij Google Ads de mogelijkeid om een negatieve zoekwoordstrategie toe te passen. Een <b>negatief zoekwoordstrategie</b> is een van de meest effectieve manieren om onnodige kosten te vermijden en je <b>Google Ads-campagnes</b> efficiënter te maken. Door het gebruik van negatieve zoekwoorden voorkom je dat je advertenties worden weergegeven voor niet relevante zoekopdrachten. Dit helpt niet alleen om je budget beter te beheren, maar ook om de kwaliteit van je verkeer te verbeteren. In deze blog leer je hoe je een effectieve negatief zoekwoordstrategie implementeert om kosten te besparen en je <a href="/optimaliseer-google-ads-campagne-hoger-conversieratio/">conversieratio te verhogen</a>.

## Wat zijn negatieve zoekwoorden?
<a href="https://support.google.com/google-ads/answer/2453972?hl=nl" target="_blank" rel="noopener">Negatieve zoekwoorden</a>, ook wel uitgesloten zoekwoorden genoemd, zijn termen die je uitsluit van je Google Ads campagnes. Wanneer iemand een zoekopdracht uitvoert die een negatief zoekwoord bevat, wordt je advertentie niet weergegeven. Dit voorkomt dat je advertentie vertoond wordt aan mensen die waarschijnlijk niet geinteresseerd zijn in je product of dienst, wat helpt om irrellevante klikken te verminderen. Zo vermijd je bijvoorbeeld dat je advertenties worden getoond voor zoekopdrachten met “gratis” als je een betaalde dienst aanbiedt.

[[Top]](#top)

## Stap 1: Analyseer je zoekopdrachtenrapport
Het opstellen van een goede negatief zoekwoordstrategie begint met het analyseren van het zoektermen in je Google Ads-account (Campagnes > Inzichten en rapporten > Zoektermen). Dit rapport toont de exacte zoektermen die gebruikers hebben ingevoerd voordat ze op je advertentie klikten. Hierin kun je patronen ontdekken van zoekopdrachten die niet relevant zijn voor je bedrijf, maar toch klikken genereren. Als je bijvoorbeeld een winkel voor luxe schoenen runt, wil je misschien zoekopdrachten uitsluiten zoals "goedkope schoenen" of "gratis schoenen". Door deze irrelevante termen te identificeren, kun je waardevolle budgetten besparen en je verkeer verbeteren.

![Voorbeeld van een zoekopdrachten rapport in Google Ads](src/assets/images/zoekopdrachten-rapport-google-ads.jpg)
<i>Voorbeeld van een zoektermen rapport</i>

[[Top]](#top)

## Stap 2: Maak een lijst van irrelevante zoekwoorden
Op basis van de analyse van het zoekopdrachtenrapport, kun je beginnen met het samenstellen van een lijst van irrelevante zoekwoorden. Dit zijn woorden of woordgroepen waarvan je zeker weet dat ze geen waardevolle bezoekers aantrekken. Zoekwoorden die wij vaak gebruiken zijn bijvoorbeeld "gratis", "goedkoop", "handleiding", "recensie" of "DIY" (vaak gebruikt voor engelstalige campagnes). Het is belangrijk om een balans te vinden: je wilt voorkomen dat je relevante zoekopdrachten uitsluit, terwijl je onnodige klikken vermijdt. Monitor en optimaliseer je lijst regelmatig om de prestaties van je campagnes te verbeteren.

[[Top]](#top)

## Stap 3: Voeg negatieve zoekwoorden toe aan je campagne
Nu je een lijst hebt samengesteld, is het tijd om deze negatieve zoekwoorden toe te voegen aan je Google Ads-campagne. Ga naar het zoekwoorden tabblad in je Google Ads-account, klik op "Negatieve zoekwoorden", en voeg ze toe op campagne- of advertentiegroepniveau. Het toevoegen van negatieve zoekwoorden op campagneniveau betekent dat deze worden uitgesloten voor alle advertentiegroepen binnen die campagne, terwijl je op advertentiegroepniveau specifieke negatieve zoekwoorden kunt uitsluiten voor een bepaalde advertentiegroep. Dit geeft je de flexibiliteit om je campagnes te optimaliseren op basis van verschillende thema’s of productcategorieën.

![Voeg negatieve zoekwoorden toe aan je Google Ads campagne](src/assets/images/lijst-met-negatieve-zoekwoorden-google-ads.jpg)
<i>Voeg negatieve zoekwoorden toe aan je campagne</i>

[[Top]](#top)

## Stap 4: Gebruik brede, woordgroep en exacte negatieve zoekwoorden
Google Ads biedt verschillende typen negatieve zoekwoorden die je kunt gebruiken: <b>breed</b>, <b>woordgroep</b> en <b>exacte zoekwoorden</b>. Het is belangrijk om te begrijpen hoe elk type werkt en hoe je ze instelt:
<ul>
<li><b>Breed negatieve zoekwoorden:</b> Je advertentie wordt niet weergegeven voor zoekopdrachten die het negatieve zoekwoord bevatten, ongeacht de volgorde of andere termen. Je stelt een breed negatief zoekwoord in door het zoekwoord zonder speciale tekens in te voeren. Bijvoorbeeld, als je <i>gratis schoenen</i> uitsluit als breed negatief zoekwoord, wordt je advertentie niet weergegeven voor zoekopdrachten zoals "gratis schoenen voor dames" of "gratis kinderschoenen".

Voorbeeld: <i>gratis schoenen</i></li>

<li><b>Negatieve woordgroep:</b> Je advertentie wordt niet weergegeven als de zoekopdracht de exacte woordgroep bevat in de volgorde waarin je deze hebt opgegeven. Om een negatieve woordgroep in te stellen, gebruik je aanhalingstekens (""). Dit betekent dat je advertentie wordt uitgesloten voor zoekopdrachten die precies overeenkomen met de woordgroep, maar niet voor varianten die extra woorden of een andere volgorde bevatten.

Voorbeeld: <i>"gratis schoenen"</i>

In dit geval wordt je advertentie niet getoond voor "gratis schoenen voor heren", maar wel voor "schoenen gratis levering".</li>

<li><b>Exacte negatieve zoekwoorden:</b> Je advertentie wordt alleen niet weergegeven wanneer de zoekopdracht exact overeenkomt met het negatieve zoekwoord, zonder extra woorden of variaties. Je stelt dit type in door vierkante haakjes ([]) te gebruiken.

Voorbeeld: <i>[gratis schoenen]</i>

Dit betekent dat je advertentie alleen niet wordt weergegeven als iemand exact "gratis schoenen" intypt. Voor zoekopdrachten zoals "gratis schoenen voor kinderen" of "gratis schoenen kopen" wordt je advertentie wél nog steeds getoond.</li>
</ul>
Afhankelijk van je doelen en strategie kun je de juiste typen negatieve zoekwoorden kiezen om je campagnes nauwkeuriger af te stemmen en onnodige klikken te vermijden.

Tip: Wij adviseren om bij het toevoegen van negatieve zoekwoorden altijd de vierkante haakjes [] te gebruiken, en <b>ook</b> de variant te kiezen die nodig is. In veel gevallen voeg je dus twee varianten toe van een zoekterm. Dit zorgt ervoor dat Google Ads duidelijk laat zien dat het zoekwoord is uitgesloten (aangegeven als "uitgesloten" in je zoekwoordenlijst, zie afbeelding). Als je deze haakjes niet gebruikt, kan het voorkomen dat je een week later opnieuw hetzelfde zoekwoord probeert uit te sluiten, omdat je bent vergeten dat het al eerder is toegevoegd. Dit voorkomt dat je negatieve zoekwoordenlijst een rommeltje wordt en zorgt voor overzichtelijkheid.

![Google toont uitgesloten zoekwoorden in lijst](src/assets/images/uitgesloten-zoektermen-google-ads.jpg)
<i>Google Ads toont "Uitgesloten" in de lijst door de blokhaken ([])</i>

[[Top]](#top)

## Stap 5: Monitor en optimaliseer regelmatig
Een negatieve zoekwoordstrategie vereist regelmatig onderhoud. Blijf je zoekopdrachtenrapporten analyseren om nieuwe niet relevante zoekopdrachten te ontdekken en toe te voegen aan je lijst van negatieve zoekwoorden. Dit is een terugkerend proces, omdat het zoekgedrag van gebruikers verandert en je advertenties op verschillende manieren worden weergegeven. Door regelmatig te monitoren en aan te passen, zorg je ervoor dat je campagnes efficiënt blijven en onnodige kosten worden vermeden. In de eerste maanden van de campagne controleren we de zoektermen wekelijks, na ongeveer een half jaar is maandelijks voldoende.

[[Top]](#top)

## Stap 6: Concurrenten als negatief zoekwoord?
Sommige adverteerders kiezen ervoor om de namen van concurrenten als negatief zoekwoord in te stellen om te voorkomen dat ze adverteren voor zoekopdrachten waarin de concurrent expliciet wordt genoemd. Dit kan een slimme strategie zijn als je weet dat iemand die zoekt naar een specifieke concurrent niet snel zal overstappen naar jouw merk. In zo'n geval is het waarschijnlijk verspilling van je budget om te concurreren voor deze klikken.

Aan de andere kant, als je een goed alternatief biedt voor de diensten van je concurrenten, kan het juist interessant zijn om wel voor die zoekopdrachten te adverteren en je advertentie slim af te stemmen op mensen die wellicht teleurgesteld zijn in je concurrent. Dit vraagt echter om een goed begrip van je markt en de behoeftes van je klanten. Het uitsluiten van concurrentennamen als negatief zoekwoord hangt dus sterk af van je strategie en doelstellingen.

[[Top]](#top)

## Conclusie
Een goede negatief zoekwoordstrategie helpt je niet alleen om kosten te besparen, maar verbeetrt ook de kwaliteit van je verkeer en verhoogt de kans op conversie. Door regelmatig je zoektermen rapport te analyseren, irrelevante termen uit te sluiten en je lijst met negatieve zoekwoorden up-to-date te houden, kun je zorgen dat je advertenties alleen worden weergegeven aan de juiste doelgroep. Denk goed na over het gebruik van de namen van de concurrentie en houd je campagnes goed in de gaten om ervoor te zorgen dat je het maximale uit je advertentiebudget haalt.

Liever je Google Ads campagne(s) uitbesteden? Magick Media ontzorgt jou graag! Neem vandaag nog <a href="/contact/">contact</a> met ons op!

[[Top]](#top)