---
publishDate: 2024-10-25T00:00:00Z
title: Gebruikerservaring op je landingspagina - een succesvolle Google Ads campagne
h1: Waarom de gebruikerservaring op je landingspagina dé sleutel is tot succesvolle Google Ads-campagnes
excerpt: Lees hoe een optimale gebruikerservaring op je landingspagina je Google Ads-resultaten verhoogt en je conversies maximaliseert met slimme UX-tips.
image: /_astro/gebruikerservaring-landingspagina-google-ads.D_tJRYHy.jpg
category: Google Ads
tags:
  - Google Ads
  - CRO
---
Veel marketeers investeren in <a href="/zoekwoorden-analyseren-en-hogerop-in-google/">zoekwoordenonderzoek</a> en <a href="/optimaliseer-google-ads-campagne-hoger-conversieratio/">advertentieoptimalisatie</a> om het meeste uit hun Google Ads-budget te halen, maar vergeten één van de belangrijkste factoren die de campagne uitkomsten beinvloedt: de landingspagina. Hoewel het veelvookomend is om te denken dat een goede advertentie voldoende is, bepaalt de gebruikerservaring op je landingspagina vaak of een bezoeker verder klikt of direct vertrekt. Hier ontdek je niet alleen hoe UX de prestaties van je Google Ads beinvloedt, maar krijg je ook tips om je landingspagina zo goed mogelijk te optimaliseren.

- [De quality score van Google](#de-quality-score-van-google)
- [Lagere bounce rate](#lagere-bounce-rate)
- [Slimme conversieverhogende UX-elementen](#slimme-conversieverhogende-ux-elementen)
- [Mobiele ervaring: optimaliseer tot in de puntjes](#mobiele-ervaring-optimaliseer-tot-in-de-puntjes)
- [Psychologische overtuiging: van vertrouwen tot urgentie](#psychologische-overtuiging-van-vertrouwen-tot-urgentie)
- [Verhoog de betrokkenheid met interactieve en gepersonaliseerde content](#verhoog-de-betrokkenheid-met-interactieve-en-gepersonaliseerde-content)
- [Kleurpsychologie: kies de juiste kleur voor je CTA](#kleurpsychologie-kies-de-juiste-kleur-voor-je-cta-call-to-action)
- [Conclusie](#conclusie)

## De quality score van Google
De quality score van Google is meer dan een getal: het bepaald hoeveel je per klik betaald, op welke positie je wordt getoond en bepaald dus de zichtbaarheid in de zoekresultaten. Deze score wordt niet alleen bepaald door je advertentietekst of bieding, maar ook door de kwaliteit en relevantie van de landingspagina waar gebruikers op terechtkomen. Google beloont pagina’s die perfect aansluiten bij de advertentie  en voldoet aan de verwachtingen van de bezoeker. Lees hier meer over <a href="/quality-score-kwaliteitsscore-google-ads/">het belang van de Quality score</a>.

<b>Onze tip</b>: <i>Maak een op maat gemaakte landingspagina voor specifieke zoekintenties. Wanneer bezoekers exact vinden wat ze zoeken, stijgt niet alleen hun tevredenheid, maar krijgt jouw Quality Score een flinke boost. Dit betekent dus niet alleen één pagina per productcategorie, maar zelfs variaties voor verschillende zoekwoordgroepen.</i>

## Lagere bounce rate
Een hoge bounce rate is een slecht voor je Google Ads-resultaten, dit wil zeggen dat bezoeker snel weggaan nadat ze jouw landingspagina hebben bezocht. Landingspagina’s die speciaal zijn ontworpen om gebruikers langer te houden, bijvoorbeeld door interatcieve elementen, gepersonaliseerde content, of dynamische productaanbevelingen, verminderen de bounce rate en verhogen dus de Quality Score.

<b>Onze tip:</b> <i>Overweeg een dynamisch scroll-effect voor je productinformatie of testimonials. Bij elke scroll komen er bijvoorbeeld nieuwe onderdelen of beoordelingen in beeld, wat de bezoeker aanmoedigt om verder te kijken.</i>

## Slimme conversieverhogende UX-elementen
Een goede gebruikerservaring draait niet alleen om een mooi design, maar om gebruiksgemak en een logische indeling. Veel bezoekers willen graag meer informatie voordat ze converteren, maar raken gefrustreerd als het teveel zoekwerk is. Zorg dat belangrijke details (zoals gratis verzending of geld-terug-garantie) en knoppen direct in beeld zijn, zonder afleiding of een overload aan tekst.

<b>Onze tip:</b> <i>Test de zogenaamde “micro-conversies” die leiden naar de hoofdconversie. Bied bijvoorbeeld een korte quiz aan om het juiste product te vinden, of toon een kleine video met uitleg van het product. Deze subtiele interacties laten gebruikers kennismaken met je merk en verlagen de weerstand om te converteren.</i>

## Mobiele ervaring: optimaliseer tot in de puntjes
<a href="https://www.semrush.com/blog/mobile-vs-desktop-usage/#mobile-vs--desktop-usage-statistics-for-2024" target="_blank" rel="noopener">Ongeveer 60% van alle zoekopdrachten in Nederland</a> worden via mobiele apparaten gedaan, en landingspaginas die niet mobiel geoptimaliseerd zijn, lopen het risico om minder vaak getoond te worden in de zoekresultaten. Google hecht bijzonder veel waarde aan mobielvriendelijke pagina’s, dus het optimaliseren van je site voor mobiele gebruikers zal niet alleen je Quality Score verhogen, maar ook je kans op een conversie.

<b>Onze tip:</b> <i>Gebruik een “click-to-chat" of "click-to-call" button voor mobiele gebruikers die vragen willen stellen. Door bezoekers rechtstreeks een beloptie te geven, bied je een unieke ervaring die hen sneller bij de gewenste informatie brengt. Bovendien is een menselijke interactie vaak de doorslaggevende factor voor conversie. In WordPress kun je bijvoorbeeld de <a href="https://nl.wordpress.org/plugins/creame-whatsapp-me/" target="_blank" rel="noopener">Joinchat</a> plugin gebruiken, om ze snel een Whatsapp bericht te laten versturen.</i>

## Psychologische overtuiging: van vertrouwen tot urgentie
Mensen beslissen niet altijd rationeel. Tekens van vertrouwen, zoals beoordelingen van klanten of een melding als <i>"al 10.000 mensen gingen je voor"</i>, zijn belangrijk, maar denk ook aan elementen die schaarste en urgentie oproepen. Als de bezoeker het gevoel heeft dat hij iets speciaals gaat missen, neemt de kans op conversie toe. Voeg subtiele tijdsgebonden signalen toe, zoals <i>“nog slechts 3 op voorraad”</i> of <i>“actie eindigt vandaag”</i>, om gebruikers aan te moedigen sneller te beslissen. Deze signalen moeten natuurlijk wel kloppen en overdrijf het niet. 

<b>Onze tip:</b> <i>Integreer een countdowntimer voor tijdelijke aanbiedingen of snelle beslissers-kortingen. Dit werkt vooral goed bij productpagina’s of aanbiedingen waarbij je weet dat gebruikers twijfelen. Deze signalen zijn krachtig en effectief, vooral als je dit combineert met eerlijke reviews.</i>

## Verhoog de betrokkenheid met interactieve en gepersonaliseerde content
Een grote trend in UX is het creëren van een interactieve en gepersonaliseerde omgeving die bezoekers betrekt en nieuwsgierig houdt. Denk aan landingspagina’s die aanpasbare productopties tonen, interactieve quizzen voor productaanbevelingen, of zelfs visuele weergaven van een product op de gebruiker. Google beloont deze ervaring omdat het engagement verhoogt, wat bijdraagt aan een hogere Quality Score en betere campagnes.

<b>Onze tip:</b> <i>Experimenteer met een AR-tool (<a href="https://www.vrowl.nl/wat-is-augmented-reality-ar/" target="_blank" rel="noopener">Augmented Reality</a>) voor je producten op de landingspagina. Hiermee kunnen bezoekers het product visualiseren in hun eigen ruimte, wat vaak leidt tot hogere conversies en lagere bouncerates, omdat bezoekers langer blijven en middels deze interactie dieper betrokken raken bij je merk.</i>

## Kleurpsychologie: kies de juiste kleur voor je CTA (Call-to-Action)
De kleur van je Call-to-Action (CTA) button lijkt misschien een klein detail, maar het kan een grote impact hebben op je conversie. Kleurpsychologie speelt een belangrijke rol in UX, omdat kleuren bepaalde emoties en reacties kunnen opwekken. Voor CTA-knoppen zijn <span style="color: orange;">oranje</span> en <span style="color: green;">groen</span> opvallende keuzes die vaak beter presteren dan andere kleuren. Deze tinten trekken niet alleen de aandacht, maar roepen ook specifieke associaties op: oranje wordt vaak geassocieerd met enthousiasme en actie, terwijl groen vertrouwen en geruststelling uitstraalt.

Een goed geplaatste oranje of groene CTA-button helpt de bezoeker onbewust sneller de beslissing te nemen om te converteren. Oranje wekt energie op, ideaal voor acties zoals <i>“Nu Kopen”</i> of <i>“Inschrijven”</i>. Groen straalt betrouwbaarheid en kalmte uit, perfect voor CTA's zoals <i>"Meer Informatie"</i> of <i>"Aanmelden"</i>.

<b>Onze tip:</b> <i><a href="/hoe-a-b-testen-google-ads/">Experimenteer met A/B-testen</a> om te zien welke kleur het beste werkt voor jouw doelgroep. Verfijn daarbij ook de kleurintensiteit en plaatsing van de button om maximale zichtbaarheid en effectiviteit te bereiken. Zo ontdek je welke kleur optimaal bij jouw landingspagina past en de conversie een flinke boost geeft. Let wel op dat je genoeg volume hebt voordat je conclusies trekt.</i>

## Conclusie
Een landingspagina die een geweldige gebruikerservaring biedt, is meer dan een mooi ontworpen website. De keuze van je kleur voor de CTA, de overtuigingskracht van urgentie, en de toegankelijkheid op mobiel zijn factoren die Google helpen je advertenties positiever te beoordelen. Door kleine aanpassingen en UX-optimalisaties verhoog je de conversiekans en haal je betere resultaten uit je Google Ads-campagnes.

Liever de <a href="/google-ads-sea/#tarieven">CRO van je landingspagina</a> uitbesteden? Neem dan snel <a href="/contact/">contact</a> op!


