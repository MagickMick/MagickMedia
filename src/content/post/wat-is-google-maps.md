---
publishDate: 2024-11-14T00:00:00Z
title: Wat is Google Maps?
h1: Google Maps; alles wat je moet weten over deze onmisbare app.
excerpt: Alles over Google Maps, de functies, geschiedenis en handige tips om moeiteloos te navigeren en nieuwe plekken te ontdekken!
image: /_astro/google-maps-uitgelegd.NDhqPWcD.jpg
category: Marketingtermen
tags:
  - Google Maps
  - Google Streetview
---
Als je weleens een route hebt moeten vinden, een restaurant hebt gezocht, of gewoon even hebt rondgespeeld op een wereldkaart, dan heb je Google Maps vast gebruikt. Wat ooit begon als een simpel navigatiehulpmiddel, is nu uitgegroeid tot een uitgebreide applicatie waarin je kunt verdwalen, ontdekken en plannen alsof je er echt bent. Van routebeschrijvingen en verkeersinformatie tot het opzoeken van verborgen pareltjes. Google Maps heeft het allemaal.

- [De geschiedenis van Google Maps](#de-geschiedenis-van-google-maps)
- [Wat kun je met Google Maps?](#wat-kun-je-met-google-maps)
- [Google Streetview](#google-streetview)
- [Leuke weetjes over Google Maps](#leuke-weetjes-over-google-maps)

## De geschiedenis van Google Maps
Wist je dat Google Maps eigenlijk helemaal niet door Google zelf is bedacht? Het concept werd ontwikkeld door twee Deense broers die een bedrijfje hadden genaamd Where 2 Technologies. Google zag hier al snel potentieel in en kocht hun bedrijf op in 2004. Binnen een jaar werd Google Maps gelanceerd. Sinsdien heeft Google Maps ons leven  makkelijker gemaakt en is het moeilijk voor te stellen hoe we ooit zonder konden.

## Wat kun je met Google Maps?
Er zijn erg veel functionaliteiten die je kunt doen met Google Maps:

<ul>
  <li><b>Navigeren</b>: Natuurlijk, de basisfunctie. Je typt een adres in, kiest je vervoersmiddel (auto, fiets, benenwagen, openbaar vervoer) en Google Maps loodst je er feilloos naartoe. Geen papieren kaarten meer nodig!</li>
  <li><b>De buurt verkennen</b>: Google Maps is je persoonlijke lokale gids. Zin in een lekkere pizza, op zoek naar een kapper of gewoon benieuwd wat er in de buurt te doen is? Met een paar klikken zie je alle hotspots en kun je meteen de beoordelingen checken.</li>
  <li><b>Reistijd inschatten</b>: Google Maps gebruikt slimme technologie om je te laten zien hoe druk het op de weg is. Zo kun je files omzeilen en altijd de snelste route pakken.</li>
</ul>

## Google Streetview
<a href="https://www.google.nl/intl/nl/streetview/" target="_blank" rel="noopener">Street View</a> is misschien wel het meest leuke aan Google Maps. Het geeft je een 360-graden kijkje op vrijwel elke straat in de wereld, alsof je er zelf bent. Dit project startte in 2007, en Google had er geen moeite mee om wat vreemde blikken te trekken: grote auto's met een bijzondere camera op het dak reden (en rijden nog steeds) door talloze steden, dorpen en zelfs onherbergzame plekken om overal ter wereld foto's te maken. Nu kun je dus door je toekomstige vakantiebestemming "wandelen" of kijken hoe dat pittoreske Franse dorpje eruitziet, zonder dat je je huis uit hoeft!

Een leuk feitje: sommige plekken hebben hun eigen speciale Street View-avontuur, zoals de Grand Canyon, waar Google een speciale 360 graden camera op een rugzak zette en een team door de Grand Canyons liet wandelen. Zelfs de bodem van de oceaan en de top van de Eiffeltoren zijn vastgelegd voor Street View!

## Leuke weetjes over Google Maps
<ul>
  <li>Virtuele rondleidingen: Je kunt complete rondleidingen volgen van beroemde locaties zoals het Colosseum of de Pyramides van Gizeh. Soms lijkt het net alsof je op een minireis bent!</li>
  <li>Verborgen Easter Eggs: Google Maps zit vol met grappige kleine verrasingen. Zo vind je op sommige plekken grappige figuren of verwijzingen naar films en series. Probeer maar eens een paar bekende film- of game-locaties op te zoeken! Het was bijvoorbeeld ook mogelijk om een <a href="https://blog.google/products/maps/putting-mario-map/" target="_blank" rel="noopener">Mario Kart</a> te gebruiken als voortuig binnen Google Maps<li>
  <li>Het heeft zelfs plekken die niet bestaan: In het verleden heeft Google Maps "fictieve plekken" op de kaart gezet om te zien of anderen hun kaartmateriaal zouden kopiëren. Eén van deze plekken, <a href="https://nl.wikipedia.org/wiki/Argleton" target="_blank" rel="noopener">Argleton</a>, een niet bestaand dorpje in Engeland, zorgde voor verwarring omdat het tussen echte steden stond.</li>
</ul>

Dus de volgende keer dat je met je telefoon in de hand door een onbekende stad dwaalt of gezellig vanuit huis een virtueel uitstapje maakt, weet dan dat Google Maps je persoonlijke gids is!


